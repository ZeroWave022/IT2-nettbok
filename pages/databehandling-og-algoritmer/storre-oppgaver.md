# Større oppgaver

## Oppgaver

### 2.20 - Twitter

- Datasett: [twitter.json](https://raw.githubusercontent.com/thorcc/IT2-nettbok/main/pages/databehandling-og-algoritmer/vedlegg/twitter.json)

1. Lag et program som finner og presenterer de ti brukerne i datasettet som har flest Twitter-følgere.
2. Utvid programmet slik at det regner ut og presenterer antall tweets og antall følgere per bruker for disse ti brukerne.
3. Utvid programmet slik at det også viser brukerenes følgere/følger-ratio, altså antall som følger kontoen delt på antall som kontoen følger.

### 2.21 - YouTube

> Oppgave 11 fra eksamen H23

Du skal lage et program som leser inn informasjon fra et datasett og presenterer den. Last ned datasettet her:

- [CSV/JSON](https://sokeresultat.udir.no/eksamenprovemateriell.html?kategori=rea3049&aar=2023-19&spraak=bokm%C3%A5l&trinn=annet&ferdighet=annet)

Tips: Du står fritt til å velge hvordan programmet skal presentere informasjonen, så lenge presentasjonen er godt egnet til å vise det oppgaven spør etter. Du kan også velge om du besvarer a og b i en samlet oversikt eller lager en oversikt for hvert oppgavepunkt.

Programmet du lager i denne oppgaven, skal inneholde en flerlinjet kommentar øverst som beskriver de vurderingene og valgene du har gjort for å vaske og forberede datasettet til bruk med programmet ditt.

1. Lag et program som finner og presenterer de ti landene i datasettet som har flest YouTube-kanaler.
2. Utvid programmet til å regne ut og presentere gjennomsnittlig antall abonnenter og videovisninger per kanal for hvert av disse landene.

### 2.22 - Google Play Store (utfordring)

> Oppgave 9 fra eksamen V23
> OBS! Denne oppgaven er vanskelig. Den krever blanet annet at du _renser_ datasettet

Du skal lage et program som leser inn informasjon fra datasettet og presenterer dette i to oversikter.
Last ned datasettet her:

- [CSV](https://sokeresultat.udir.no/eksamenprovemateriell.html?kategori=rea3053&aar=2023-6&spraak=bokm%C3%A5l&trinn=annet&ferdighet=annet)
- [JSON](https://sokeresultat.udir.no/eksamenprovemateriell.html?kategori=rea3053&aar=2023-7&spraak=bokm%C3%A5l&trinn=annet&ferdighet=annet)

Tips: Du står fritt til å velge hvordan programmet skal presentere informasjon, så lenge presentasjonen er godt egnet til å vise det oppgaven spør etter.

1. Lag et program som presenterer en oversikt over de tre største kategoriene målt i antall apper. Oversikten skal vise antallet apper, gjennomsnittsratingen og det gjennomsnittlige antallet installasjoner for hver av disse tre kategoriene.
   - Tips: For å kunne beregne gjennomsnittet av antallet installasjoner må du tilpasse innholdet i det aktuelle datafeltet. Du vil få noe uttelling om du bare viser antallet apper og gjennomsnittsratingen.
2. Utvid programmet slik at det også presenterer de tre mest populære appene, målt i antall installasjoner, i hver av disse tre kategoriene.
